> Project Reality: BF2 è stato in sviluppo sotto numerosi sviluppatori per un periodo di oltre 15 anni. Nel corso di questo tempo sono state apportate estese modifiche e migliorie.
> Dopo migliaia di cambiamenti, diventa sempre più difficile riconoscere che PR è una modifica di Battlefield 2.
> 
> Speriamo che questo manuale ti fornisca un buon punto di partenza nel mondo impegnativo di PR:BF2.
> Se hai feedback o domande senza risposta su questo documento, sentiti libero di contattarci sui forum.
>
> _Il Team di PR_


**v1.7 Translation  by [PRIT] Wolfjager

### Introduzione

Questa introduzione fornirà una breve panoramica di ciò che puoi aspettarti quando inizi a giocare alla mod Project Reality per Battlefield 2. Questa modifica ha un livello di complessità e teamwork che non troverai nella maggior parte dei moderni giochi sparatutto in prima persona, pur mantenendo un equilibrio tra simulazione e gameplay. A causa della ripida curva di apprendimento, consigliamo vivamente a tutti i nuovi giocatori di leggere attentamente questo manuale prima di unirsi a una partita online.

Il focus principale di Project Reality è il lavoro di squadra. La coordinazione all'interno della tua squadra, tra squadre e in tutta la tua fazione è fondamentale. Il ruolo del capo squadra e del comandante è essenziale per il successo in PR, e la direzione del gioco è dettata da coloro che ricoprono ruoli di comando ed è attuata dai giocatori. PR:BF2 contiene una moltitudine di meccaniche di gioco che differenziano i ruoli all'interno di una squadra e della fazione. Consente anche ai capi squadra e ai comandanti di plotone di schierare risorse dispiegabili come trincee, nidi di mitragliatrici e mortai per rinforzare la difesa delle posizioni di spawn conosciute come FOB (Forward Operating Base). Inoltre, il ruolo dei giocatori all'interno di un plotone è stato ampiamente diversificato, ed è riflesso in una vasta selezione di kit standard e kit speciali limitati per vari equipaggiamenti di fanteria, insieme a kit unici per l'uso di veicoli meccanizzati ed aerei.

Un altro aspetto fondamentale di PR è la comunicazione tra i giocatori. La comunicazione in PR è un elemento essenziale del gameplay e consigliamo che tutti i giocatori dispongano di un microfono funzionante quando iniziano a giocare online. Per garantire una comunicazione efficace, una versione integrata del software di comunicazione vocale PR Mumble offre ai giocatori funzionalità non disponibili con il voice-over-IP integrato di BF2, come la possibilità di parlare con altri giocatori nelle vicinanze, indipendentemente dalla squadra a cui appartengono, oltre a trasmettere ai membri della squadra tramite la radio di squadra ovunque si trovino nel campo di battaglia. Non è richista alcuna installazione aggiuntiva, il che significa che ogni giocatore sul campo di battaglia avrà la stessa configurazione di comunicazione e potrà comunicare senza sforzi.

Questa mod è stata creata da giocatori, per giocatori, quindi non abbiate paura di chiedere aiuto in gioco o nei forum su [realitymod.com](https://www.realitymod.com/forum/forumdisplay.php?f=27). Di nuovo, benvenuti in PR e in una completamente nuova esperienza di gioco!

