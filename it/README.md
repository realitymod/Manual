# ![](/assets/PR_v1_Logo.png)

# **Project Reality: BF2 Manual - Italian Translation - Updated for v1.5**

> Project Reality: BF2 è stato realizzato da un vasto numero di sviluppatori che si sono alternati per più di 10 anni.
Modifiche estese e migliorie sono state fatte in questo periodo. Dopo migliaia di cambiamenti, è diventato sempre più difficile realizzare che PR è una modifica di Battlefield 2. Ci auguriamo che questo manuale fornisca un buon inizio nel duro mondo di PR: BF2. Se avete domande o feedback riguardanti questo documento non esitate a contattarci sul forum. Questo manuale è stato aggiornato per la versione 1.5.

>
> _Il team di PR_

# ![](/assets/flag.png)
http://www.realitymod.com/manual/pr_manual_it.pdf
v1.3 Community Translation by =ITW= CLAN: PHEELZ, Butcher, Bro and the PR.IT[EI] cLAN:  Aragon89, gorenor, spad85, st3rm4n, marvsavage1.

Do you want to help convert this PDF manual to the new online format and update it for the latest version? 

Go to http://www.realitymod.com/forum/f10-pr-bf2-general-discussion/75501-official-pr-manual-call-translators.html.

**Introduction**

Questa introduzione darà una breve panoramica su quello che potreste incontrare quando inizierete a giocare su Project Reality per Battlefield 2. Questa mod ha un livello di complessità e teamwork che difficilmente troverete nella maggior parte degli FPS moderni, ma accostata ad un buon equilibrio tra simulazione e gioco. A causa della ripida curva di apprendimento, si consiglia vivamente a tutti i nuovi giocatori di leggere il presente manuale prima di partecipare a qualsiasi partita online.
L’essenza, la filosofia di fondo, di Project Reality, è il lavoro di squadra. Coordinarsi con i tuoi compagni di squadra e tra le varie squadre è fondamentale. Il ruolo dello squad leader e del commander è essenziale per il successo in PR e la direzione del gioco è dettata da coloro che occupano posizioni di leadership e dalle scelte effettuate dai giocatori. PR:BF2 contiene una moltitudine di meccaniche di gioco che differenziano i ruoli all'interno di una squadra e la fazione. Dà anche agli squad leader ed al commander la possibilità di posizionare postazioni fisse quali trincee, postazioninidi di mitragliatrici e di mortaio per fortificare la difesa di punti di spawn conosciuti come FOB. Inoltre, il ruolo dei giocatori all’interno di una squadra è stato notevolmente diversificato e si riflette in un ampia gamma di kit, standard e speciali, con diversi equipaggiamenti di fanteria a cui si accostano kit unici per piloti di corazzati e veicoli aerei. 
Un altro aspetto importante di PR è come i giocatori comunichino tra loro. La comunicazione in PR è un elemento di gioco essenziale e si raccomanda che tutti i giocatori abbiano un microfono quando si comincia a giocare online. Per garantire una comunicazione avanzata, un sistema software di comunicazione, chiamato PR Mumble, è già integrato e fornisce ai giocatori possibilità nuove non disponibili con il voice-over-IP di default in BF2, come ad esempio la possibilità di parlare ad altri giocatori che ti circondano, indipendentemente dalla squadra, così come parlare ai membri della squadra tramite il canale radio dedicato, indipendentemente dalla posizione sul campo di battaglia. Nessuna installazione aggiuntiva è richiesta, il che significa che ogni giocatore sul campo di battaglia avrà la stessa configurazione delle comunicazioni e sarà in grado di comunicare senza sforzo. Questo mod è stata fatta da giocatori per i giocatori quindi non abbiate paura di chiedere aiuto in-game o sul forum all’indirizzo [realitymod.com](http://www.realitymod.com/forum/f360-general-technical-support). Ancora una volta, benvenuti in PR ed ad una nuova e completa esperienza di gioco!
